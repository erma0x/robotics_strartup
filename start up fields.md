L'Industria 4.0 sta rivoluzionando il modo in cui le aziende producono, migliorano e distribuiscono i loro prodotti. I produttori stanno integrando nuove tecnologie, incluso Internet of Things (IoT), cloud computing, analytics, AI e Machine Learning negli impianti produttivi e durante tutte le loro operazioni.


 Internet of Things (IoT)

L'Internet of Things (IoT) è una componente chiave nelle fabbriche intelligenti. Le macchine nei reparti delle fabbriche sono equipaggiate da sensori che presentano un indirizzo IP che permette loro di connettersi con altri dispositivi abilitati alla connessione web. La meccanizzazione e la connettività rendono possibile raccogliere, analizzare e scambiare un ampio volume di dati di valore.


Cloud computing


 AI e machine learning

AI e machine learning permettono alle aziende di avvantaggiarsi appieno del volume di informazioni generate non solo dai reparti della fabbrica, ma anche attraverso le divisioni aziendali e persino dai partner e da terze parti. AI e machine learning possono offrire insight per la visibilità, la prevedibilità e l'automazione di operazioni e processi aziendali. Ad esempio: le macchine industriali sono soggette a rotture durante il processo produttivo. Usare i dati raccolti da questi asset può aiutare le aziende a svolgere una manutenzione preventiva basata sugli algoritmi dell'apprendimento automatico, con un maggiore tempo di attività e una migliore efficienza.


 Edge computing

Richiedere operazioni produttive in tempo reale significa che alcune analisi dei dati devono essere fatte all'"edge", cioè laddove i dati vengono creati. Questo minimizza il tempo di latenza tra il momento in cui i dati vengono prodotti e il momento in cui è richiesta una risposta. Per esempio, la rilevazione di un problema di sicurezza o di qualità può richiedere un'azione in tempo quasi reale sulle apparecchiature. Il tempo impiegato a inviare dati al cloud aziendale e poi di nuovo al reparto della fabbrica può essere troppo lungo e dipendere dall'affidabilità della rete. Usare l'edge computing significa anche mantenere i dati vicino alla loro sorgente, riducendo i rischi per la sicurezza.


 Cybersecurity

Le aziende non hanno sempre tenuto in considerazione l'importanza della sicurezza informatica (cybersecurity) o dei sistemi cyber-fisici. Tuttavia, la stessa connettività delle apparecchiature operative della fabbrica o sul campo (OT), che abilitano processi produttivi più efficienti, espongono anche nuovi percorsi di ingresso ad attacchi e malware dannosi. Nella trasformazione digitale verso l'Industria 4.0 è fondamentale considerare l'approccio alla sicurezza informatica che comprende le apparecchiature IT e OT.


 Digital twin

La trasformazione digitale offerta dall'Industria 4.0 ha permesso ai produttori di creare dei gemelli digitali (digital twin) che sono repliche virtuali di processi, linee produttive, factory e supply chain. Per creare un gemello digitale occorre estrarre i dati da sensori IoT, dispositivi, PLC e altri oggetti connessi a Internet. I produttori possono usare gemelli digitali per aumentare la produttività, migliorare il flusso di lavoro e progettare nuovi prodotti. Simulando un processo produttivo, per esempio, i produttori possono testare cambiamenti nel procedimento per trovare modi di minimizzare il tempo di indisponibilità o migliorare la capacità.

Per esempio, le simulazioni di solito non dispongono di dati in tempo reale. Al contrario, i gemelli digitali sono progettati intorno a un flusso di informazioni bidirezionale, per cui in un primo momento i sensori dell'oggetto forniscono i dati più rilevanti al processore di sistema e, successivamente, gli insight creati dal processore vengono rimandati indietro per essere condivisi con l'oggetto sorgente originale.


____________ OBBIETTIVI Smart Factory ___________________________________________________

Data analytics può aiutare i produttori a vagliare i trend cronologici, identificare gli schemi e prendere decisioni migliori. Le smart factory possono inoltre utilizzare i dati provenienti da altre parti dell'organizzazione e il loro ecosistema esteso di fornitori e distributori per creare degli insight più approfonditi. Analizzando i dati provenienti dalle risorse umane, dai reparti di vendita o dai magazzini, i produttori possono prendere decisioni basate sui margini di vendita e sul personale. 

Le smart factory possono produrre beni personalizzati che soddisfano i bisogni dei singoli clienti in maniera più economica. 


L'architettura di rete della smart factory dipende dall'interconnettività. I dati in tempo reale, raccolti da sensori, dispositivi e macchine del reparto della fabbrica possono essere utilizzati immediatamente dagli altri asset della fabbrica, ma anche condivisi con altre componenti nello stack di software aziendale, inclusi ERP (enterprise resource planning) e altri software per la gestione aziendale.

Se la prima rivoluzione industriale ha riguardato la produzione di massa, l'Industria 4.0 riguarda la personalizzazione di massa.


SUPPLY CHAIN

Le operazioni aziendali dipendono da una supply chain trasparente ed efficiente, che deve essere integrata con le operazioni di produzione come parte di una robusta strategia di Industria 4.0. Tutto questo trasforma il modo in cui i produttori utilizzano le loro materie prime e consegnano i prodotti finiti. Condividendo alcuni dati di produzione con i fornitori, i produttori possono pianificare meglio le consegne. Se, per esempio, si verifica un'interruzione in una linea di assemblaggio, le consegne possono essere reindirizzate o ritardate per ridurre il tempo perso o i costi in eccesso. Inoltre, studiando le condizioni meteorologiche, i partner per il trasporto e i dati dei rivenditori, le compagnie possono utilizzare una spedizione predittiva per inviare beni finiti al momento giusto, rispondendo così alla richiesta dei consumatori. La blockchain sta diventando una tecnologia chiave per la trasparenza nella supply chain.



